# Uno kártyajáték projekt

## Elte IK Projekt Eszközök, kliens-szerver kártya játék

#### **A játék szabályai**

Az Uno-t egyszerre 2-10 játékos játszhatja, a játékot az a játékos nyeri, akinek először fogynak el a lapjai.

> **A pakliban lévő kártyák:**

> - 19db kék színű számos kártya: 0-9-ig mindegyikből kettő a 0-t kivéve
> - 19db zöld színű számos kártya: 0-9-ig mindegyikből kettő a 0-t kivéve
 > - 19db piros színű számos kártya: 0-9-ig mindegyikből kettő a 0-t kivéve
 > - 19db sárga színű számos kártya: 0-9-ig mindegyikből kettő a 0-t kivéve
 > - 8db "Húzz kettőt!" kártya: mind a négy színből két darab
 > - 8db "Fordulj!" kártya: mind a négy színből két darab
 > - 8db "Ugorj!" kártya: mind a négy színből két darab
 > - 4db "Joker!" kártya: fekete színűek
 > - 4db "Húzz négyet! Joker" kártya: fekete színűek


#### **A játék menete**

Az egész pakli összekeverése után minden játékos kap 7 lapot az osztótól. Ezután a megmaradt pakli marad a talon és ennek legfelső lapját felfordítva elkezdődhet a játék.
A kezdő játékosnak olyan lapot kell letennie, amely színében, értékében, vagy ábrájában passzol az asztalon lévő, felfordított laphoz. A játék hasonló módon folytatódik, azaz minden játékosnak ezt az elvet kell követnie a
kártyák lerakásakor. A Joker típusú (fekete) kártyák akármilyen színű és számú lapra letehetőek.
Ha egy játékos nem tud semmilyen lapot az asztalra helyezni, akkor lapot kell húznia a pakliból. Ha a húzott kártya lerakható, akkor azt abban a pillanatban meg is játszhatja, ellenkező esetben a lap a kezében marad, és a következő játékosra kerül a sor.
Akinek először fogy el a kezéből az összes lap, az nyer.
Aki viszont nem mondja be az 'UNO' amikor a kezében lévő 2 kártyából lerakja az egyiket, 3 darab kártya felhúzásával büntetik.

#### **Speciális lapok leírása**

 - "Húzz kettőt!" kártya: Amikor ezt a lapot lerakják, akkor a következő játékosnak két lapot kell húznia, valamint kimarad egy körből. Ezt a lapot csak akkor lehet megjátszani, ha a lap színe megegyezik az előző kártya színével, vagy egy Húzz Kettő! kártyát tett le az előző játékos is.
 - "Fordulj!" kártya: Ez a kártya megfordítja a játék irányát. Ezt a lapot csak akkor lehet megjátszani, ha a lap színe megegyezik az előző kártya színével, vagy egy Fordulj! kártyát tett le az előző játékos is.
 - "Ugorj!" kártya: Ha valaki ilyen lapot rak le, a következő játékos egyszer kimarad a játékból. Ezt a lapot csak akkor lehet megjátszani, ha a lap színe megegyezik az előző kártya színével, vagy egy Ugorj! kártyát tett le az
előző játékos is.
 - "Joker!" kártya: Aki ezt a lapot rakja le, maga határozhatja meg a következő hívó színt. A Joker bármikor lerakható. Ha a játék elején ez a kezdő lap, akkor az első játékos határozza meg a kártya színét.
 - "Húzz négyet! Joker" kártya: Aki ezt a lapot lerakja, maga határozhatja meg következő hívó színt. Ezen felül a következő játékos kimarad egy körből, valamint 4 kártyát is fel kell vennie. Ezt a kártyát azonban csak akkor lehet lerakni, ha a játékosnak nincsen a hívó színnel egyező színű kártyája.
